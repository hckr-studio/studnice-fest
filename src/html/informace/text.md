### Podrobněji ke vstupenkám

- Vstupenky jsou stále dostupné v předprodeji až do čtvrtka 24.7. (včetně) za 990/1090 Kč 2-denní a 890 Kč 1-denní.
- Pokud se vstupeny nevyprodají v předprodeji, tak bude na místě možné zakoupit vstupenky za 1190 Kč (dvoudenní) a na jeden den za 990 Kč.
- Nedoporučujeme kupovat vstupenky mimo oficiální předprodej (na vstupenku se stejným kódem bude vpuštěn pouze návštěvník, který ji
  předloží jako první).
- Vstup zdarma pro děti do 150 cm, ZTP a obyvatele Studnic u Hlinska (po předložení platného OP).

### Doprava

- Festival se koná v areálu Cihelka u Hlinska v Čechách.
- Pokud pojedete autem, dejte pozor na uzavřený mostek v Blatně (průjezd možný pouze na povolenky pro místní). Objížďka
  vede přes Studnice a Hamry (max. 3,5t). Při průjezdu Studnicemi vzpoměňte na první ročník Studnice festu, který se
  konal v místním areálu za hřištěm.
- Pokud pojedete vlakem, tak cílovou stanici
  volte [Hlinsko v Čechách](https://jizdnirady.idnes.cz/vlaky/spojeni/?f=&t=Hlinsko+v+%c4%8cech%c3%a1ch&fc=1&tc=100003&submit=false)
- Z vlakového nádraží jsou to necelé 3 km, vyhněte se hlavní silnici 343 mimo Hlinsko a vezměte to přes Rataje.
- GPS souřadnice: 49°45'12.0"N 15°55'49.3"E (49.753332, 15.930372)

### Parkování a stanování

- Parkování i stanování je tradičně na louce nad areálem - cesta bude značena.
- Louka bude rozdělena na dvě části - spodní část bude vyhrazena čistě pro stany, horní část bude sloužit primárně jako
  parkoviště.
- Letos vyšlo i nedávné sekání, takže výška trávy je přijatelná.
- Na louku dojedete po lesní cestě, na které se budete míjet s pěšími. Prosíme tedy o velmi opatrnou jízdu a respekt k
  ostatním návštěvníkům.
- Parkování na místě bude organizováno pořadateli, dbejte prosím jejich instrukcí a doporučení.
- Přímo u areálu je parkování zakázáno (bude sloužit pouze pro kapely, stánkaře a pořadatele).
- Stanování je zdarma, parkování za 150 Kč (platba v hotovosti) - dostanete samolepku na sklo.

### Platby v rámci areálu

Letošní Studnice bude opět “cashless” se systémem NFCtron. Loni se nám systém osvědčil a prakticky jsme neměli větší
fronty. Všechny transakce vč. náramku jsou zcela zdarma! Více informací.

#### Jak to typicky probíhá?

- Na vstupu po předložení/zakoupení vstupenky od nás obdržíte náramek s čipem. Ten bude jednak sloužit pro vstup do
  areálu
  a také pro veškeré platby v rámci areálu Studnice Festu.
- Následně si na čip dobijete kredit na dobíjecím místě - zaplatit můžete hotově nebo platební kartou.
- Kredit si také můžete dobít už dopředu online přes NFCtron Pass. Na označeném dobíjecím místě stačí ukázat QR kód s
  dobitím, který naleznete ve svém účtu NFCtron Pass.
- Poté už stačí vyrazit na pivo či hamburger. Místo hledání hotovosti stačí přiložit čip ke čtečce na prodejním místě.
  Na displeji čtečky uvidíte strženou částku a zbývající zůstatek.
- Pokud vám po skončení akce na čipu zůstane kredit, jednoduše si ho můžete na pár kliknutí zaslat na účet. Více
  informací.

#### Na co je třeba ještě myslet?

Placení náramky bude probíhat pouze uvnitř areálu, takže pro zakoupení vstupenky na místě nebo zaplacení parkovného
budete potřebovat stále hotovost!

### Vstup do areálu

- Areál bude otevřen v pátek od 15:00 do 2:30 a v sobotu od 8:00 do 2:30.
- Zákaz vnášení skla, zbraní a dalších nebezpečných předmětů.
- Zákaz vnášení hořlavin, pyrotechnických předmětů či otevřeného ohně.
- Zákaz vstupu se psy.
- Zákaz vnášení vlastních alkoholických nápojů.
- Podezřelé předměty nebo batohy mohou být zkontrolovány pořadateli u vstupu.

### Jídlo a pití

- Můžete se těšit na pestřejší nabídku jídla a více stánků - burgery, trhané maso, tortilly, langoše, palačinky, klobásy
  nebo guláš. V nabídce budou i vegetariánská jídla a něco málo ve veganských verzích.
- Kvalitní káva tradičně v podání Cafe Biograf.
- Točit se bude Chotěboř 11 NA.EX z nedalekého pivovaru.
- Mimo jiné bude dostupné i točené nealko pivo a těšit se můžete také na cider.
- Standardem je již Lesní bar s kavlitními drinky (i nealko), premiovými rumy, giny a whisky.
- Snídaně - stejně jako loni se můžete těšit na snídaně, které budou k dispozici v areálu v sobotu ráno od 9 do 11
  hodin. Budete si moct dát english breakfast, palačinky, polévku, párečky či koláče a vše zapít výbornou kávou z Café
  Biograf. Neváhejte tedy nastartovat sobotu pořádnou snídaní!
- Kelímky budou vratné NickNack s klipem a zálohované 50 Kč
- V areálu nebudou dostupné cigarety. Buď se předzásobte nebo využijte zdravější verzi od Hookamonk.
- Platby v areálu budou probíhat v rámci bezkontaktního systému NFCtron viz platby v areálu

### Stage Na vyhlídce, dětský stan a doprovodný program

- Opět se můžete těšit na alternativní pódium "Na vyhlídce". Interpreti nám z tohoto místa zpříjemní "pauzy" na hlavním
  pódiu.
- Po úspěchu v minulých letech na festival přijede také Hookamonk se svými futuristickými vodními dýmkami.
- Obdobně jako v předchozích letech mohou naši nejmenší návštěvníci využít dětský stan jako dočasný úkryt před
  festivalovým rejem. V sobotu po obědě pro ně plánujeme i menší hudební program. Stan bude na novém větším místě za
  hlavním pódiem.

### Počasí a koupání

- Jedete (skoro) na Vysočinu, navíc areál je (ještě pořád) v lese - počítejte s teplotou cca o 5 stupňů nižší než ve
  městě.
- Doporučujeme repelent proti komárům a klíšťatům.
- V případě přeháněk nebo deště můžeme nabídnout částečně kryté hlediště, prostor před barem i část sezení, takže na
  festivalovém komfortu to ubere minimálně.
- Jako refresh po pátečním programu doporučujeme sobotní dopolední koupačku
  v [lomu před obcí Srní](https://mapy.cz/s/2Uq3I) (cca 5km od Cihelky,
  GPS: N 49°46.65878', E 15°52.87417', [trasa zde](https://mapy.cz/s/2Uq1U)) – před vlakovým nádražím Hlinsko odbočte
  vlevo, poté vpravo (silnice
  směr Včelákov, Miřetice). Platí se zde sice vstupné, na oplátku je zde nově vybudované zázemí. Dále je v Hlinsku
  [přírodní koupací biotop](https://www.sportovistehlinsko.cz/sportoviste/koupaci-biotop/) (očekávejte frontu na
  vstupu). V poledne zpět na Cihelce!
