### Podrobněji ke vstupenkám

- Vstupenky jsou zatím stále dostupné v [předprodeji](https://tickets.nfctron.com/event/eupathia/studnice-fest-2025) až do čtvrtka 24.7. (včetně) za 1090 Kč 2-denní (posledních méně než 150 ks) a 890 Kč 1-denní.
- Na místě s největší pravděpodobností už nebudou vůbec, pokud se vstupeny nevyprodají v předprodeji, tak budou za 1190 Kč (dvoudenní) a na jeden den za 990 Kč.
- Nedoporučujeme kupovat vstupenky mimo oficiální předprodej (na vstupenku se stejným kódem bude vpuštěn pouze návštěvník, který ji
  předloží jako první).
- Vstup zdarma pro děti do 150 cm, ZTP a obyvatele Studnic u Hlinska (po předložení platného OP).

### Doprava

- Festival se koná v areálu [Cihelka](https://maps.app.goo.gl/3u582mbjLMaMM3Uj6) u Hlinska v Čechách.
- Pokud pojedete autem, jeďte z Hlinska směr Kameničky - jen pozor, aktuálně je v Hlinsku - Blatno zavřený most a pokud se situace nezmění, tak následujte oficiální objížďku.
- Pokud pojedete vlakem, tak cílovou stanici
  volte [Hlinsko v Čechách](https://jizdnirady.idnes.cz/vlaky/spojeni/?f=&t=Hlinsko+v+%c4%8cech%c3%a1ch&fc=1&tc=100003&submit=false)
- Z vlakového nádraží jsou to necelé 3 km, vyhněte se hlavní silnici 343 mimo Hlinsko a vezměte to přes Rataje.
- GPS souřadnice: 49°45'12.0"N 15°55'49.3"E (49.753332, 15.930372)

### Parkování a stanování

- Parkování i stanování je tradičně na louce nad areálem - cesta bude značena.
- Louka bude rozdělena na tři části - spodní část bude vyhrazena čistě pro stany, střední část bude sloužit jako
  parkoviště a horní část pro spaní v autě, dodávky, karavy apod.
- Stav louky - výška trávy je opět o něco vyšší (sekání je často omezeno výskytem modráska:) - přibalte dle počasí holiny a repelent.
- Na louku dojedete po lesní cestě, na které se budete míjet s pěšími. Prosíme tedy o velmi opatrnou jízdu a respekt k
  ostatním návštěvníkům.
- Parkování na místě bude organizováno pořadateli, dbejte prosím jejich instrukcí a doporučení.
- Přímo u areálu je parkování zakázáno (bude sloužit pouze pro kapely, stánkaře a pořadatele).
- Stanování je zdarma, parkování za 150 Kč v [předprodeji](https://tickets.nfctron.com/event/eupathia/studnice-fest-2025), 200 Kč na místě (platba v hotovosti) - dostanete samolepku na sklo.

### Platby v rámci areálu

Letošní Studnice bude typicky “cashless” se systémem NFCtron. A kredit si můžete samozřejmě [dobít předem](https://pass.nfctron.com/event/eupathia/studnice-fest-2025/overview). Všechny transakce vč. náramku jsou zcela zdarma! 

#### Jak to typicky probíhá?

- Na vstupu po předložení/zakoupení vstupenky od nás obdržíte náramek s čipem. Ten bude jednak sloužit pro vstup do
  areálu.
  a také pro veškeré platby v rámci areálu Studnice Festu.
- Následně si na čip dobijete kredit na dobíjecím místě - zaplatit můžete hotově nebo platební kartou.
- Kredit si také můžete dobít už dopředu online přes NFCtron Pass. Na označeném dobíjecím místě stačí ukázat QR kód s
  dobitím, který naleznete ve svém účtu NFCtron Pass.
- Poté už stačí vyrazit na pivo či hamburger. Místo hledání hotovosti stačí přiložit čip ke čtečce na prodejním místě.
  Na displeji čtečky uvidíte strženou částku a zbývající zůstatek.
- Pokud vám po skončení akce na čipu zůstane kredit, jednoduše si ho můžete na pár kliknutí zaslat na účet. Pokud si ho nevyberte, tak skončí u nás u pořadatelů a využijeme ho na zvelebování dalších ročníků :)

#### Na co je třeba ještě myslet?

Placení náramky bude probíhat pouze uvnitř areálu, takže pro zakoupení vstupenky na místě nebo zaplacení parkovného (pokud si ho nekopíte v předprodeji)
budete potřebovat stále hotovost!

### Vstup do areálu

- Areál bude otevřen v pátek od 15:00 do 2:30 a v sobotu od 8:00 do 2:30.
- Zákaz vnášení skla, zbraní a dalších nebezpečných předmětů.
- Zákaz vnášení hořlavin, pyrotechnických předmětů či otevřeného ohně.
- Zákaz vstupu se psy.
- Zákaz vnášení vlastních alkoholických nápojů.
- Podezřelé předměty nebo batohy mohou být zkontrolovány pořadateli u vstupu.

### Jídlo a pití

- Můžete se těšit na pestrou nabídku jídla - burgery, trhané maso, tortilly, langoše, palačinky, klobásy
  nebo guláš. V nabídce budou i vegetariánská/veganská jídla.
- Kvalitní káva tradičně v podání Cafe Biograf.
- Točit se bude Chotěboř 11 NA.EX z nedalekého pivovaru a specialitou na letošním ročníku bude navíc Amercian Pale Ale z pivovaru Clock.
- Mimo jiné bude dostupné i točené nealko pivo (ochucené i neochucené) a těšit se můžete také na cider.
- Standardem je již Lesní bar s kavlitními drinky (i nealko), premiovými rumy, giny a whisky.
- Snídaně - stejně jako loni se můžete těšit na snídaně, které budou k dispozici v areálu v sobotu ráno od 9 do 11
  hodin. Budete si moct dát english breakfast, palačinky, polévku, párečky či koláče a vše zapít výbornou kávou z Café
  Biograf. Neváhejte tedy nastartovat sobotu pořádnou snídaní!
- Kelímky budou vratné NickNack s klipem a zálohované 50 Kč
- V areálu nebudou dostupné cigarety.
- Platby v areálu budou probíhat v rámci bezkontaktního systému NFCtron viz platby v areálu.
  
### Počasí a koupání

- Jedete (skoro) na Vysočinu, navíc areál je (ještě pořád) v lese - počítejte s teplotou něco nižší než ve
  městě.
- Doporučujeme repelent proti komárům a klíšťatům.
- V případě přeháněk nebo deště můžeme nabídnout částečně kryté hlediště, prostor před barem i část sezení, takže na
  festivalovém komfortu to ubere minimálně.
- Jako refresh po pátečním programu doporučujeme sobotní dopolední koupačku
  v [lomu před obcí Srní](https://mapy.cz/s/2Uq3I) (cca 5km od Cihelky,
  GPS: N 49°46.65878', E 15°52.87417', [trasa zde](https://mapy.cz/s/2Uq1U)) – před vlakovým nádražím Hlinsko odbočte
  vlevo, poté vpravo (silnice
  směr Včelákov, Miřetice). Platí se zde sice vstupné, na oplátku je zde nově vybudované zázemí. Dále je v Hlinsku
  [přírodní koupací biotop](https://www.sportovistehlinsko.cz/sportoviste/koupaci-biotop/) (očekávejte frontu na
  vstupu). Po 11 zpět na Cihelce!
### Stage Na vyhlídce, dětský stan a doprovodný program

- Opět se můžete těšit na alternativní pódium "Na vyhlídce". Interpreti nám z tohoto místa zpříjemní "pauzy" na hlavním
  pódiu.
- V rohu naproti hlavnímu podiu bude chill-out zóna kde si buete moct užít blízkost lesa a u toho pozorovat z dálky kapely.
- Obdobně jako v předchozích letech mohou naši nejmenší návštěvníci využít dětský stan jako dočasný úkryt před
  festivalovým rejem. V sobotu odpoledne se nejmenší mohou těšit na divadelní vystoupení TýBrďo divadlo!, určitě si ovšem užijí i Fast Foody od 13:10 nebo Pokáče od 16:10! Stan bude klasicky za
  hlavním pódiem.
- Současně na Studnici můžete zažít Flow ateliér - detaily níže v samostatné sekci.
    
#### Program Flow Atelieru na Studnici
##### Harmonogram
- 10-11:15 Flow jóga a intuitivní pohyb s Petrou
- 11:15 - 12:15 Flow malování světla s Míšou
- 15 - 16:30 Flow rodina s Petrou, Míšou a Janou
- 17-18:30 Flow sushi s Janou

🧘🏽‍♀️ Flow jóga a intuitivní pohyb 10-11:15
Přijďte zahájit druhý den festivalu energetickou vzpruhou v podobě jógy a vědomé práce s energií ve svém těle při inituitivním pohybu.

Nejdřív se pořádně rozdýcháme, pak rozproudíme tělo jemnými ásanami a postupně přejdeme do aktivnější fáze intuitivního pohyb, abychom na závěr nechali vše ve svém těle uvolnit v závěrečné relaxaci.

S sebou podložku na cvičení, šátek na přikrytí při relaxaci, pohodlné oblečení, voda.

Vhodné pro všechny, kteří se chtějí na začátku dne rozhýbat.
Předchozí zkušenost s jógou není nutná.

🎨 Flow malování světla 11:15-12:15
Přijďte si s dětmi (nebo i sami) pro jedinečný symbol – malovaný jemnou bílou barvou na čelo, tvář či ruku.
Symboly radosti, klidu a síly malujeme s lehkostí, intuicí a laskavým dotekem.
Každý si odnese svůj vlastní zářivý otisk – malý rituál, který pohladí duši a rozzáří oči.
Rádi namalujeme i dospělé – každé srdce si zaslouží zazářit. ✨

❤️ Flow rodina 15-16:30
Po obědě jsme si pro vás ve připravily program pro rodiče s dětmi.
Společně se rozhýbeme, aby se tělo pěkně vyřádilo. Ponoříme se do vzájemné důvěry a hry. Vyrobíme si čarovné chřestidlo, které umí propojit s naším vnitřním světem a aktivujeme ho rituálem v šamanském kruhu. 
Na závěr si užijeme pečující relaxaci.
Vsechny děti i rodiče i odvážlivci bez dětí vítáni 

🍣 Flow sushi (nejen) pro děti 17-18:30
Pojď si vyzkoušet, jaké to je stát se sushi mistrem!

Na našem stánku si můžete vlastnoručně vytvořit:
🎨 Barevnou sushi rýži – obarvi si ji přírodními barvami
🍙 Temari sushi kuličky – malé, kulaté a roztomilé
🌸 Temaki kornoutky – japonská dobrota, co padne přímo do ruky!

Přijďte si hravě zamotat vlastní kousek Japonska!

Vhodné pro malé i větší děti, pod vedením zkušené sushi lektorky. 
Příspěvek na materiál 150,-/ osoba

Programem vás provede:

Petra Kohoutková - zabývá se jógou, psychoterapií, osobnostním rozvojem a studiem různých duchovních směrů přes 20 let. V posledních letech je její práce obohacená o šamanské techniky. Ve Flow Atelieru iniciuje ženské kruhy, provází individuálními i skupinovými rituály, vede lekce jógy, dělá masáže a provází individuálně klienty na jejich cestě sebepoznání.

Míša Kmochová – provází ženy na cestě k větší lehkosti, vnitřnímu klidu a hlubšímu propojení se sebou. Ve své práci propojuje koučink s vnímáním prostoru a těla, zklidňující rituály, relaxační techniky a jemnou energetickou péči. Pomáhá uvolnit stres, emoční napětí a podporuje ženy v návratu k jejich vnitřnímu zdroji. Nabízí také ošetření Access Bars.

Jana Beskydová se věnuje sushi od roku 2008. Vařila v japonské restauraci v Kanadě, v asijské kuchyni na Novém Zélandu a v Japonsku vedla sushi workshopy. Dnes působí v Čechách, kde s radostí sdílí své zkušenosti skrze gurmánské zážitky. Ve Flow Atelieru si s ní můžete užít kurzy sushi a japonské kuchyně.

V případě dotazů se na nás můžete obrátit na www.flow-atelier.cz, kde najdete i jednotlivé kontakty na lektorky.
Těšíme se na společné Flow ❤️
